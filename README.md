# CodeBreakers
Aplicație web pentru gestionarea rezolvării bug-urilor

1.	Principala nevoie pe care o rezolva produsul
Produsul nostru a fost conceput pentru a raporta și rezolva bug-urile întâmpinate în procesul de rezolvare al unui task între membrii unei echipe. Scopul aplicației este eficientizarea muncii, creșterea productivității și comunicarea mai ușoară între membrii echipei. Este important ca toți cei din echipă să poată să găsească și să înregistreze erori, și chiar mai important, să le aloce membrilor potriviți ai echipei la momentul potrivit.

2.	Tipul de utilizatori cărui i se adresează produsul
Având in vedere faptul că într-o echipă comunicarea este principalul factor care duce la găsirea unei soluții optime în rezolvarea unei probleme, aplicația este destinată atât studenților cât și angajaților dintr-o companie. Din punctul de vedere al unui student, poate fi folosită pentru administrarea bug-urilor întâmpinate la realizarea proiectelor în echipă. În ceea ce privește companiile, angajații pot comunica între ei pentru a rezolva task-urile 	asignate. 

3.	Produse similare pe piață
Unul dintre produsele similare, utilizate în prezent este Jira. Acesta este un software de urmărire a erorilor și problemelor, cu scopul de a ajuta echipele de software să găsească, să înregistreze și să urmărească erorile. Este un program de urmărire a erorilor și a problemelor ce oferă echipei o singură vizualizare a tuturor elementelor din lista de activități. Astfel, având o singură sursă de informații reale pentru toate tipurile de probleme, echipele pot să stabilească ordinea obiectivelor principale, oferind în același timp valoare clienților lor. 
Un alt produs existent pe piață este Bugzilla. Acesta a fost adoptat de o mulțime de companii pentru a fi utilizat ca sistem de urmărire a erorilor atât pentru software gratuit, cât și pentru software deschis și pentru proiecte și produse. Permite dezvoltatorilor să țină evidența problemelor restante ale produsului lor, este scris în Perl și folosește baza de date MYSQL. De asemenea poate fi folosit ca un instrument de gestionare a testelor, deoarece se poate conecta cu ușurință la alte instrumente de gestionare a testărilor , cum ar fi Quality Center, Testlink  ș.a.
